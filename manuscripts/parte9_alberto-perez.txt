Casique ta ihi hap wajchina lhey hap heknehen. Ahatai iwolheyaa taha. Yowk ALBERTO PEREZ Hap tajna thamtes tham leka historia. Yametat mañai ta hiwen pante ifwalas ta pajchei pante.Tham owo tesa ta oyamthi oyame tat makta owem ta ifwalas ta pajchei owen ta mañai ta wujta iste. Wet ifwalasna ta otlawk neche owen hap mañai ta nemik is. Wet makta oyame kita chik isitayen hap ahatai thayis mak thamel ta naisitainam nithokej ifwalas.Wet namel nahapen tat hap wichi nawichi tat nahan honatejen. Wet ya tawelej makta iwoye hap thamel hap ahatai thayis. Wet thamel yame ta namw mel nahapehen hap wichi, ta, etantses ka oyenek namel nahapehihenta hap wichi ta etanses chi namel nahapehihen hap wichi ta etanse wet namel hahapehen hap wichi ta hiwen mak owen ta namel oyenek ha etansesita thamel ta etantses hap ahatai thayis.Wet thamel ta etanses hap tamenej ta iche pej ethtamta hiwen mayek. Tamel ta thayen etantsesa hap ta menej ta iche eth ta pajpejta hiwen meyek. Wet tajtso mak ta oyame. Wet hapta oyame hap ifwalasna ta tha yowk othamel ta olewuk hap honat wet othamel oyowk ka oyenek matiche ta thamel thamet hap ahatai thayis. Othamel ta kalethaj ta othamel ta lewuk hap honat. Thamel owet tat tahp honatna. thamel owet tat wet nithokej othamel ta ohanej iñi ta othamel ta owet hap honatna.Wet hap ta oyame hap ifwalas ta pajche. Ta kamaj ninamohen hap ahatai thayis othamel otuj tat mañai ta ipe hap honat othamel otuj hap hala thai. Othamel otuj hap onai. Thaye hap atsai. Wet fwa’ai. Iñoj hala thai wet iche tat makta oyame oisej. Wet othamel othak ta othamel otuj. Hape tat makta wujta tachote. Hap otitsan.Iche hap makta othamel otujmaje. Makta othamel owotheya ta oyowk panichei. Thaye fwuna. Thawo. Hap ta othamel otujmaje wet mak ta lekei hap fwuna thawo. Ta wichi tuj thamel itulej. Wet makta otulej hape tat makta otuj taha akaj wet ifwalasna nemit iche. Mañaina. Noj tat Wet ifwalasna ta nemik koinyaj hap ahatai ta ihiche tat othamel owetes, nemit thamel nowaye othamel. Wet hap tajna makta oyame.TsutajchaWet atana eth makta oyame oyame hap notinayaj ta othamel oyowk.  Tsujtajcha. Wet netnayajna ifwalas ta pajche thaye thip ta ilanen hap wichi wet wuj hap wichi ta ilanen iche ta ilanen hap wichi ta hap ta tajya ta ilanen hap wichi ta owen ta matche ta  noj hap wichi.Makta lekei hap tsutajcha. Chi iche hap o eth chi ilan wet o eth ihoye hap iñoj ta mathyej lini ta o eth. Nichate iñoj wet pitajiyejta yo wajkuek ilanen hap iñoj ta ihoye. Tajchi yik o eth ta yikche tat hap o eth chi yik hap tajna makta lekei hap tsutajche. Ta ilanen pante hap wichi. Hap ifwalas ta pajche.Wet o eth chi ichaje hap iñaj hap tinayaj ta iñoj nichuwete wet iñoj yowk la chate ta lechas ya noye hap aitaj wet iñoj nichuwete hap eth. Wet thamel yame hap. Taha yowk la ischi thoknochoyehen. Chate ta lechas noyehen hap eitaj wet thamel thaye thip ta nichufwete hap eth. Wet not-nayajna thaye thip ta ni isa. Ta ilanen hap wichi thaye thip ta ihamik hap wichi. Wet ikantsi hap wichi.Wet hap hino ichaje hap iñoj hap tsutajche hap ta ta menej iñoj ta noj. Atsinai. Hinol wet hanawaj, wet ihanehen tat hapiñoj hap tajna makta owen ta iche maje ta ap-ihi hap wichi. Wet ifwalasna mathyejchi tatai hap notinayajtso. Nemit ap-owen chi ilanen. Hap wichi hap tajna makta oyame. Taha hap ta notinayajtso chi ilanen hap wichi. Wet ohaniyejta. Owoineje chi owenita pe. Wet ci iwoye hap ahatai thayis ta yowk oyenek ischi nalanen hap wichi is tat tsi owenla elak chi fwi ta ilanno wet ohanej tat ta owo haya la makta iwoye wet otinayaj wet ataha chi ofwita owo hayala chi ilanno.Hap tajna makta oyame wet oyenek mathyejtso mak ta lekei hap otanyajtso mat-che a ni isa ta ilanen hap wichi.TEKENEt-eth hap natnayaj ta ilanen maje. Hap wichi hap ifwalas ta pajche. TEK IWOYE teken hap tsutajcha. Thaye thip ta ilanen hap wichi wet notinayajtso wet the hap. Coya. Hap ta tathe hap notinayajtso wet othamel ohanej ihi hap wichi ta tathe, tathe tat hap coya thayis. Hap not-nayajtso.Wet inaj lepese ta noj hap hinol wet atsi thutsai. Wet eth pej atsina ta ilan ta pajpej ta noj hap. Lesu. Wet chi hap ta ohino pajta naoj pajta yamchei. O eth (thóo.) wet matche ta ikantsi, hap thutsai. Wet eth tajna makta othamel othailanejen naje. Hap not-nayaj na. wet ifwalasna oyenek is tat oyenek. Ap-tatai tat nemit wuj wichi chi ilanen tsi neche lecha ihi ap-iche makta wichi isej ta lecha. Hap tajna makta oyame ta ap- owen naje hap eth othamel owitai naje.Ta ilanen naje hap wichi othamel ihicheta naje makchi othamel oisej. Naje hap ta othamel owenita hap lecha. Wet hap tajna makta oyame wet  is TEKEN. Oyenek kamaj inoyejen. Kamaj iche tat o eth ta oyej. Wet ifwalasna. Hape tat ta othamel oyen tinayaja. Hap not-nayajtso ta owen. Wet owen hap hap mañai ta inoyejen tathe tat hap hap ahatati thayes. Hap ta tathe hap (teken) wet nithokej mañai ta ta the tat hap ahatai thayis hap ta hiwen nohonche makta othamel. Namta welej wet ta othamel ta omathhiche. Ta hap ta otheknohiche. Hap othamel ta ohape hap wichi ta tanai. It-noyejen hap not-nayajtso. Wet ifwala ta pajche ihiche hap not-nayajtso. Wet owen hap wichi ta wuj ta is. Tajthame ta othamel wujta is ihicheta makchi nalej chi iyej hap wichi wet oifwalasna ta owen hap wichi ta nemik. Is wet ifwalas ta pajche. Othamel owen hap othak othamel. Otuj(fwiten) wet atsaj.  Fwalawuk. Ahayaj. Fwa’ai. Nithokej makta wichi isej ta hiwen. Wet hap tajna makta oyame. Wet ifwalasna owen ta nemit is. Hap honat. Wuj ta atha hap othamel othak. Othamel ihiche ta makchi othamel wujchi othamel. Wuj makchi othamel oisejwet kita najchi othak chi is mat hiwennajnoho othamel okajñayaj hap othak. Thaye naj thip ta othamel oisej naje. Wet owen najnaje ta thamel wuj naj ta othamel. Oyatajen naje. Wet makta oyame hap otinayaj ta ilanen naje othamel wet hap ta oyame ta tathe tat hap coya thayis.Wet ifwalasna owen hap eth othamel otihayaj ta ihiche hap othamel o tokuelis hap pi hap not-nayaj ta oyowk. Tuberculosis. Wet ifwalasna owen. Ta wuj hap wichi. Ta ilanen. Nemik onnitawelej. Hap not-nayajna kamaj tathe tat hap ahatati thayis hap not-nayajna.Wet ifwalasna ta owenta tejchi hanafwaj tat ta kamaj ilan tat wet owen ta nemit-is hap wichi. Hap tajna makta oyameWet ifwalasna owenta tejchi hanafwej. Ta kamaj ilan tat hap notinayajna. Wet chi ilannoa. Wet chi owo lesa. Chi ilanno. Kamaj ikanen. Tat. Hap oles. Wet yen at-tinayaja. Pajta talawk. Yen at-tinayaja.Wet notinayajna kamaj wujta ilanen hap wichi. Wet iche ta iwon hap o eth tek ta oyametso tathe tat hap ahatai thayis hap notinayajna. Wet owen ta ilan hap thutsa. Wet lan hap manse. Kamaj ikanchi hap wichi hap ta owen naje ta ap-thaye thaip ta iwomthi hap wichi hap ta oyame tat tajna. Wet oyame hap othamel isita naje makta othamelotuj mat-owen naje is naje hap wichi. Pajpej ta. Lechut-yaj tat ta iwom hap o eth. Atsina. Hino. Wichi hiwenita naje hap tinayaj chihape. Tajthama is hap wichi. Mat-ifwalasna. Nemit. Is hap wichi. Wet ifwalasna nemik owen hino chi talawk. Totaye pej chi talawk. Manse wet ilyej hap hont wet thutsa hatek iwoye. Wet hap ta owen hap ifwalasna ta otlawk nemit is hap wichi.wet ifwalasna chi iche hap ahatai chi yowk wichi ni tokuelis ta hap ta tathiyeta othamel hap notinayajtso. Tathe tat hap ahatai thayis. Wet if naje hap othamel otinayaj hap ahatai thayis. Wet hap wichi ta oyowk ahatai. Thayis thamil ta hiwen nohohen. Hap othamel otinayaj hap ahatai. Mat-che ta ikantsi hap othamel. Wet ahatai. Ikantsi othamel owet. wet ikantchi othamel. Thamel hiwen nohojen othamel owitai ta naya. Wet hap tajna makta oyame tsi owen ta wuj ta ni isa.NOTHILEI. CHA.Ifwalas. Ta pajche owenita, hap notinayajna chi ilanen hap wichi wet ifwalasna owen ta wuj hap wichi ta ilanen, hap tsufwlas. Ifwala. Ta pajche owenita hap notinayajna. Wet ifwalasna na wuj hap wichi ta ilanen. Hap tajna makta ap-owen ta iyej hap wichi. Wet oyowk kamaj tathe tat hap ahatai thayis hap notinayaj na.Wet ifwalas ta pajche owenita naje hap wichi tinayaj ta oyame na. wet athana nemit is hap wichi.Otham ohape hap eth ta talawk wet makta oyame. Kita chi otisukane hap ahatai thayis oyame hap makta owen wet onitawelej. Hapta ta menej ta oyame. Wet othamel hap ifwalasta pajche. Othamel ihitanaj noyejn hap notinayajtso wet ifwalasna wuj hap wichi ta ilanen.
