BACILIO THAMET TAJNA HISTORIA TA YAME HAP AHATAI THAYISO thamet tajna ohape. Hino ta ihi tat tajna (nakwojai.) Wet oyame tat makta owen hap ifwalas ta pajchei owen naje hap honat ta wujta is.Wet ifwalasna honat nemik is hap honat. Nemik othamel owen hap othak chi ipe hap honat. Wujta pelitsaj tat honat. Wet olan owen tat hap ahatai thayes. Ta memkoinyaj ta itinoyejen thamel lekeyistso. Oyame hap ifwals ta pajche honat thaye thip ta is wet owen ta wuj hap mañi ta isis. Ta ipe hap honat. Wet ifwalasna noj hap mañai naj isis ta ipe honat.Othamel ta oihi tajna owen hap ahatai ta ihi tajna hap ta owen taha. Thainalit. Ta taila. Othamel. Wet thamel yopej ischi amel leleyej ta thenthi hap. REUIÖN. Amel le kathi hita makta amel lewoye. Othamel-la. Chi okathi honat othamel ta niyat yachajila noyehen hap honat ta othamel otathe. Wet amel makthenithita-la. Hap taj, thamet ta iwel nohohen.Wet tischeyej tat othamel. Ta ofwita othamel otathe hap honat. Wet chi iwoye ta mathyejtso thamel thamet ta iwoye. Nal tat tathamel ikachunoyehen.Wet iche makta mat-che ta aitajche tathamel itinoyej. Hap thamel. Lelai othamel otuj tat thamel lelai (tuthui) ta nitsaño hap inat. Wet inat ta othamel oyayej thaye thip ta kokaye. Chi iwoye ta mathyejtso hap makta owen ta thamel iwoye hap hatai.Wet chi owen tajna. Neche hap ta oyowk ahatai. Thayeis ikanthi othamel owet ta is naje. Hap ta oyame tajna ifwalana, otujthache othamet ta oyenthiWet ifwalasna othamel owenita makta othamel oisej hap ifwalasna ihicheta noj makta na isej noj hap pinu noj itsawet ta ipe hap honat. Nemik iche chi wuj makta othamel oisej. Hap oyame. Wet ifwalas ta pajche. Oyame hap honat to is. Owen hap fwala wuk. Iche sa-ya. Wet owen naj ta wuj hap kanohis ta ipe hap atho wuj naje. Wet ifwalana noj tat makta oyametso. Makche makta oyametso. Othamel owen tat ta noj tat nemik iche makta oyametso ihicheta.Ifwalas ta pajche othamel owenita mañai chi ni isa. Othamel owentat mañai ta isis. Othamel owen ta naj mañai naj isis. Ta ipe hap hanat. Wet ahatai thamel. Kalethaj ta isonoyejen hap othamel. Okaiwek naj isis ta othamel owen wet oyen lepesa pthamet ta oyenthi.HAP HISTORIA TA YAME HAP FWALAWUK.      Hap ifwalas ta pajche othamel othak tat hap fwalawuk. Othamel otetsel thamel thak tap fwalawuk. Hap othlamel o thak ta tichun pante ta thamel yame. Thamel yame ta ihicheta, hap hala iwet itajatpe hap honat fwalawuk wet chi atsinai, yike iwohita lechumeta. Tsi ihita hap hala hap ta thamel yame. Wet ifwalasna noj hap fwalawuk hap ta tolo ta ikanchi wet ifwalasna iche tat mak thimpaj ta iche hap tañi hap fwalawuk.
HISTORIA TA AME HAP KANOHI	Hap kanohi. Wichi kamaj itihi hap thamel leka historia. Wet ta tyamel yame hap kanohi thamel yame ta thamel yen dante katsonata wet thamel isej pante ta thamel yame wet hap kanohi thamel yowk chi ohane hap wahat. Kamaj is tat. Wet othamel oisej tat ta othamel namwen hap tsonat. Kanohi othamel oka tsonat hap ifwalas ta othamel namwen hap tsonat. Historiana. Hap historia ta makche ta othamel oka.	

HISTORIA TA YAME HAP YOKUAS.	Othamel oyame ta yokuas wichi hita chi lechumet iwet tath taj atpe honat. Wet ifwalas ta pajche thaye thip ta atha hap yokuas. Wet thamel tisel tej ta thamel hiwen ta tathpe hap atho wet neche tat ta thamel nitawelej hap yokus pante ta thamel yame. Wet yokuas. Thamel yame ta tathe pante hap ahatai thayis ta thamel hiwen pante. Wet ta paj pante ta thamel hiwenta tathpe hap atho wet thamel. Mitaweniyejta chi yokuas panta wet ta paj pante wet thamel yethte. Ta yokuas. Wet hap tajna hap wichi thamel leka historia eth ta pajchei wet thamel yame hap yokuas. Ta ifwalas ta pajchei thamel yame ta thamel iwaniyejta hap manse chi hitsuhi hap yokuas. Hap ta thamel yame. Wet othamel owen ta othmel otanai wet owen hap manses ta hitsuhi hap yokuas. Ifwalas ta pajche wet tajthamea hap hino ta talawk ta tuj hap yokuas. Hap tajna makta ihi hap ithamel oka historia.Otham ohape traductor wet othamita chi othamet tajna hino ta yenthi hepta iwel moho.

