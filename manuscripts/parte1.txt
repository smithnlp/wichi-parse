OTUJLHACHE OLHAMET TA OYENLHI SOIJA.	     ICHE NAJE lhamet hap misioneros ta yiken lhamel ihichela hap misioneros ta namen lhamel nekiyelak chinajtaj hap tajna hap lhamet ta iweno hap wichi. Wet ifwalasna namen hap misioneros nemit Dios lhamet chi itetsan tajlhamak lechumet ta itetsan. Hap ta owen ifwalasna taha hap ta nal tat lechumet ta ihi wet owen naje ta ihamel hiwenita camion. Makta lhamel iwonaj usaya yelatas hap ta lhamel yen at. Wuteya. Ta ilunen. Wet ifwalasna ta iche hap misioneros ta ilu ta ihit camioneta. Nika lhihitchi ilunlhi wet chi iwoye hap wichinaj tichun ta lhamel itelaitej hap lechumet ta lhamel yenlhi.Chejpapej nam ta itpe yelataj wumek fwaj. Iche te hino ta they JUAN ihi te wanlhai lhayis wet hap hinotso matche ta itelaitej lechumet iche ta lhamel namen ta tasche tat honat talhe wanlhai lhayis pajta nam kana san andres wet ihi cuatro 4 leles wujta itelaitej ta tasche honat. Wet tapaj naj wet ahatai lhayis ta taila hap nohusewos. Owen ta lhamel malhyej chi nawel la wet iche hap ahatai lhayis lhamel lhamet taywk oyenek tuhawetiyejta chi ingleses itetsan o wichi. Olhamel ta tuhawetej chi otetsan, hap wichi hap tajna. Lhamel lhamet hap ahatai lhayis. Wet ta talhamel ihanej ta ta malhyejtso ahatai 1hayis lekei ta itiyej wet lhamel yowk oyenek isita chi namel yat -taila tajlhama ta ischi nekchoye lhamel lekahonat ta yehi hap tajna lhamel lhamet ta iwoye hap nohusewos. Wet mat owen ta lhamel ilyej ta itetsan hape olhamel. Wet chi napile lhaka honat nanila chi lhamel ta chote wichi wet iche hap atsima lhey Anita. Fwita tachahuhiye iñaj iche ta ilunche tat iñaj wet te ihoye wichi lewetes wet tilhajlhi tat kacha lhipeyas. Wet owen ta hiwenomche tat wichi. Hap tajna makta iwoye hap nohusewos.WET ta lhamel yiken hap ahatai nohusewos wet iche hap lhamel lhamet ta yowk olhamel oyiken oyapile lhamel okahonat wet oyenek ischi. Letsan hap ahatai lhayis wet ta oyiken olhamel oyachas amehen hap ahatai lhayis lekey. Tsi hap ta amel neche ahapehen sivilisados argentina. Neche amel lewen hap Documentos. Hap tajna hap lhamet ta iweno hap wichi. Wet iche hap lhamel lhamet ta iweno hap wichi lhamel yowk ifwalasna neche amel lewen hap Documentos neche yajla amehen hap ahatai lhayis lekeyis. Amel leten la hap ahatai lekeyis. Wet ifwalana iwohiye ta chi katena hap lhamel lekeyis tsi amel lewen hap Documentos. Wet te ischi amel alechu fwenej. Hap lhamel lekeyis. Hap tajna lhamel lhamet ta iweno hap wichi. Wet chi amel kahan ayej. Lhamel lekei wet isita la. Ischi amel alechufwenej lekey nohusewos ifweno tat makta malhhiyejja. HAP misioneros ta tichuno tajna san andres . PITES. WET MUKUK. TECHINAS. NOPELAJ. DOROTEA. NORONTEYA. WET MISTEPANTL. HAP tajna hap misioneros tatichun ta lhamel namo hap olhamel owet to wokna. Wet ta lhamel namo olhamel o wet. Wet hap ta lhamel iwpye h lhamel lechumet wet ichufwen tat hap wichi wet ta wichi ihan honatejen lhamel neche ta iwotesa ta lhamel iwoye hap wichi lewetes wet neche ta iwotetesa ta lhamel ap 'ichufwenen wichi ta ihiche hap lewetes hap tajna hap makta owen naje ta misioneros ta namen wet o olhamel owen ta namen hap misioneros. Tichun olhamel onewaye olhamel ofwihiyeta tsi o olhamel owen ta wenalhamej hap wichi. Ipelas. Wet ta paj wichi ileyej ta nowaye taj lhama ta wichi ihumin makta lhamel iwoye. Wet iyej tat olhamel hap misioneros pitaj lewai ta iyej wichi .	Wet ta paj wet hiwen ta wakalh hap wichi wet iche hap lhamel lhamet ta yowk ya elh oyenek oyikila. Tisi-ikaye o elh ta nichut-talhi hap ta iwene lhamet tso. Wet ifwala itihi hap leka predicacion iche hap lhamet ta iweno hap wichi ta yowk amel lewenla hap wichi ta nekche olhamel onayej. Hap tajna hap lhamet taifwenp hap wichi. Wet yisej lhamet ta yowk lewenla hap nochufwenyaj wos tanekche olhamel onayej. Hap tajna olhamet ta owel a mo. Ta oyit wet makta iwoye hiyela amel lewenla ta wenalhamej tehitala iwoye makta olhamel owoye. Wet te namihena nochufwenyaj wos tawena lhamejen hap ta tetso makta iweno hap wichi. Wet ifwalasna owen hap makte. lhamel yame ta matche. Owen ifwalasna taha matche ta owen. Wet lhamel namihena ta taha hap ta lhamel nekiyeyelak chi najtaj. Wet owen ta a matche. Wet ihiche lhipei ta lhamel tatachetpe proyectos. Wet lhamel yenilhila lechumet hino chi ichupyene. Wet hiweno elh chi niwenoho wet hiwenihota. Hap tajna lhamet ta iweno hap wichi. Makta oyame hap nohusewos ta iyej hap olhamel kita chi niwena hap chinajtaj. Taha hap ta lechumet ta lhamel yenlhi taha nal tat. Hap ta owen naje. Makta iwoye nechefwala tuj lhak wet ileyej chi ileyej hap lhak yike hap campana yenlhi union. Biblica. Chi noj tajna elh campana yenlhi escuela. Wet yenlhi hap escucla taha tres 3hs hap tajna makta iwoye hap misioneros ta tichun ta lhamel yenlhi hap lechumet ta ihi hap wichi lewet.Lechumet ta ihi hap escuela 1hs aritmetica. 1 hs Lectura. Hap tajna makta owen ta ichufwen hap wichi wet noj hap escuela. Wet tanoj tajna wet ta noj tajna wet ap-' elh hap campana. Neche ihoyet lekacha wet. Kacha iche tat. Wet kacha ta iyej hap lhamel talh-apte hohonat wichi tan eke talhe hap Embarcacion. Iñaj talhe hap tartagal. Wet tanoj tajtso wet ap’elh hap campana. Wet ta naoj tajna niche itetsan hap leka almacen hap ta itetsan wet i wichi ta tanai tas lhamel iyej tat hap nolhak ta owom iche ta oweno tat hap nolhak lhipei iche ta oweno nisoi. Harina. Ijpat’. Mok. HISTORIA TA LEWUK HAP SOIJA.	OHLAM KAMAJ otujlhache hap makta oyame ta ihi hap historia. Ifwalas ta owen naje hap makta oyame tai owen naje ta wujta. Aitajche makta wichi iwoye naje wet wichi iwoye. Tat hap makta lhamel yenkeyisa. Hap historia to oyenlhi. Oyame nochufwenyaj wet wichi lekeyis ta iwoyenaje. Owen hap wichi lekeyis. Iche hap hino ta iyayej hap hatses hap hino ta hiweno hap hatses hap elh. Hap hino ta nifwitsaja. Hap ta hiweno hap elh-chi elh hatses wet ifwatsuni. Hap lekeina malhyej chi iwo bautisaya hap elh wet wet te malhyej chi hino hap lekei hap elh. Hap tajna makta owen naje ta lhamel iwoye malhyejchi hiweno hap lekei hap elh. Wichi hiweno hap elhe hap hatses wet ifwatsuni hap makta iwoye.Hap tajna makta oyame to owen naje. Wet ifwalas ta pajche wichi iwoye hap ahat taj lechumet wet wichi yen atkajyaja makta lhamel iwoye. Wet makta iwoye hap lhamel ichelhamel lhamet ta yowk. Oyenek nena lepesa hap makta nawoye naleyej hap tajna hap lhamel lhamet ta iwellhamomche. Lhamel. Yowk nahoyela hap nochufwenyaj pakana. Hap tajna lhamel lhamet. Wet malhyejtso lhamel letichunayaj ta yenlhi hap lhamel wet ta lhamel ileyej ta lhamel iya’. Wet mat lhamel yiken. ta lhamel ihoye hap nochufwen ta ihi hap san andres. Wet neche iwotesa ta lhamel lhaichufwenen. Wet wichi ta hape olhamel owet hapenaje hap wichi ta imalhelhamej ta hiwen hap lhamel lekeyis. Ta ni isa hap ta owen naje. Hape naje wichi ta lhumin ta ilan hap elh wet ap'-hapenaje hap wichi ta hiyawul. Naje. imalhelhamej lhamel lekeyis ta iyej naje.Hap tajna makta owen naje taiyej wichi. Wet elh hap makta owen naje taiyej hap wichi hape naje wichi ta witalenas. Naje. Taha hap ta lhamel iwoye hap Dios lhamet ta lhamel matche ta iwoye imatit_che. Tamajej Dios lhamet hape wichi ta Totle tunen. Tejchi iche makta aitajche ihanej ta itelaitej. Iwohita lehayawet yenita leka problemaya mak at_chihapeya. Wet ifwalasna ofwitaowoye Dios lhamet iche makfwaj tat kita makta aitajche kamaj owat-atla chi oyen owitainyaja. Mat hap wichi naj tichunej hap Dios lhamet te hitatso. Lhamel lekeyis. Ta iwoye hap Dios lhamet. Lhamel itelaitej hap makta hiwenta ni isa hap ta lhamel nitafwelej hap makta ni i sa. Hap wichi ta tefwayej hap lekeyis ta ni isa. HISTORIA DE SOIJA LHAM IHI HAP SAN ANDRES. OLHAM OLATE HAP hino ta ihi hap san andres lham yame hap historia ta neche ta misioneros. Namen pamte ta ihi hap san andres lham yow wujta pelitses ta owen hap wichi wet to iwotesa hap lechumet wet iweno tat hap wiahi ta ihi hap lewet. Lham yowk olham onam ohan. Amehen hap Dios lhamtes hap tajna hap lhamet ta iweno hap wichi. Wet ta Diod ichen hap leka mensajero. Oyame chi yayahin hap Argentina ta ihi hap Mapa wet wet yawen ta lhamsajwet ifwala pante neche namen hap misioneros ta lhamel neken pante lhaihit chalana. Wet lhamel yame ta ipe hap inat cuatro semanas. Wet talhe inglaterra cuatro semanas ta neken neche ta namo hap argentina. Wet chi yapil hatek iwoye talhe hap Buenosaires. Hate ipe cuatro semanas. Inat neche ta yame hap inglaterra. Wet lhamel itelaitej hap lanayij ta iwoye. Taj pante neche neken hap. Misioneros. Iche ta isita alhoho hap leneyej iche ta olan. Hap tajna hap lhamel lewitai elh ta iyej hap lhamel ta neken hap misioneros ta ilunche hap honat. Ta neche lhamel tiyajo hap argentina. Iche ta olanita to elh lhamel lewitai iche ta a nela ta ilan pajpejta ileyej honat. Wet oyame ta iche hap cuatro viajes hap misioneros. Wet hap ta neche ta nam namehen ta yehi tajna. Argentina. Wet ta nan hap misioneros oyame ta lhamel ihoye hap presidente. Wet lhamei lhametta ifweno hap presidente. Iche lhamet ta yowk otukue hap wichi ta pelitses.Hap tajna hap lhamet ta ifweno pante hap niyat. Yowk olham onam wet ochajita hap chinaj taj. Tajlhama ta owatla chi ochufwen hap wichi ochufwenej hap Dios lhamet hap tajna hap lhamet hap misionero ta ihoye hap niyat. Wet hate ochufwen hap wichi olhayenita lewuka hap wichi. Hap tajna hap lhamet ta ifweno hap niyat. Wet ta owen naje hap makta hino iwoye tek iwoye hap hino ta espiritu. Tilhajwet ta nek hap misionero. Tek iwoye hap makta ta oyowk. Fwuye. Tek iwoye hap tsemlhafw lhawo. Pia hap hap ta ichi makta ihi ta nekwet makna tek iwoye chi hino ta ihi tsi espiritu ta ihi. Wet ta lhamel neken pante wet lhamel ni chato. Pante hap tewok elh ta olhamel oyowk. BERMEJO  hap ta tichun ta lhamil nichato pante tajna kamaj otujlhache tat ta oyame hap historia de misioneros ta namen pante. Wet ta ni chatcha hap semillatso. Tichun pante ta nichat-ticha hap fwa-achat. Wet ta paj pante. Neche inupa pante hap nutchenaj wet hap ta namo. Pante tajna hap misioneros wet ileyej hap mission’. Chaqueña. Wet makta misionero ichas wet tiyajonehe olhamel ohus ei. Wet olhamel ohusei malhyej chi tek iwoye hap terrenos. Tsi neche espiritu. Ihiche. Wet otetsan ta hatek iwoye hap San Pablo lhamet ta yowk amel ahusei hatek iwoye terenos.Wet tichun pante hap fwa-achat ta Dios lhamet ihi pante wet ta paj pante che ihi hap san andres. Wet Dios lhamet ta ihi mision’. Chaqueña. Tajlhama ta olate tat ta oyame. Wet ta paj wet nam hino talhohet tajni iche honat naj oyowk. Kaila lhetek. Hap ta talhche. Wet ifwala pajche owenita hap tañi alho tat honat. Wet ifwala ta pajche hap tewok hiwenita hap curba lhaye lhip ta is alhoho. Wet owen hap honat ta tañi ta hap ta wujta atowei . Owenta tek tewokfwaj lhimpaj ta nale hap tañi. Wet nakta owen ta lhimpaj. Ta otajpe wet owen naj hap owet lekeyis hap nakta ihamel iwoye. Wet Dios lhamet tatoye tat ta wichi yame. Wet wichi yenlhi hap lhamel letichimayaj lhamel tukue hap tsenlhafw. Talhamel tukue wet lhamel italhek uwei. Wichi ta manses lhamel yen at-kojyaja hap makta lhamel iwoye. Wet ta nam neche lhamel tijo hap tse mlha. Wet atsinai lhamel tachume lhamel ichofwaj hap fwa-a’. Hap ta oyenla hatesawuj hap fwa-a’. Ta tiyajo hap tsenlhafw. Chi lhamel itaho tsenlhafw. Hap fwa’. Wet neche lhamel tipane. Ihane hap inat. Hap tajna hap lekei hap hatses ta lhamel yenlhi. Wet hate natses ta tachote hap ta oyenlhi hap tajna makta ta lhamel iwoye ta owente. Wet elhtsi hino iyej tat huplhipyajlhi lekafwtsuk. Ichutit-yayej ta tichoilhi. Hinotso pitsaje pej-atfwalache. ilaiyayej lepani. Taha hap ta hino letenkai ihi ap-ischehen letenkai. Pajtaha oyahin lham tajtsi mekej olanlhi tsenlhafw. Hapta yohi hap fwa-a’. Nawañi lhamel yame ta akaji ta tek iwoye hap alchol. Lhamel yame ta aitaji hap lewok tek iwoye hatses ta ahatai lhenek ta lhamel yame. Wet ifwalas tapajche hinochi iwatla chi iya taha lhan tat ta yenlhi. Wet ifwalas ta pajche wichi ta manses iyahita. Iyh-hiyejta hap hatses. Wet ifwalasna. Manse fwajta apiya.            SOIJA LHAMTES TAJNA OLHAMTES TA OYAME HAP MISIONEROS. Kamaj otujlhache ta oyame hap makta misioneros iwoye hap ifwalas ta pajche makta iwoye.  Wet iche hap lhamet ta ifweno hap wichi yowk chi amel katamajayej hap Ley  ta ta amel lhehi wet ates ihihila .  Tameniyeja ta lewen hap castogo. Oaitasinilhila pe taj na hap ta ifweno hap wichi. Wet paj lewai hap ta yapil hap misioneros wet hiwen ta iche empleados de gobierno. Ta hape hap wi chi. Wet iche Maestras. Enfermeros. Wet chi iwoye chumaj ta chumlhi tajlha mat hates ta tachumlhipe. Nemit is makta iwoye. Hino. Hap tajna olhamel okeyis ta ohape hap wichi tejchi is makta owen noho otamajiyejta. Malhyejtso olha olhamel okeyis ta chape wichina. CHI olhamel ohanej ochumet ta oyenlhi oyenek olhamel o isej iche ifwala ta nam hap misionero ta. lhey DAVID LEAKE. Ifweno hap wichi yowk oyenek is cbi amel letamajej hap makta leka lhi. Tsi hap ta ifwalas ta tatai alhoho wujla chi ataha hap amel hanayej. Ihichetala mak ta amel a isej hap tajna hap lhamet ta ifweno hap wichi. Iche hap lhamet ta yame ta yowk oyit-choye tajna . Cinco años wet ot-pil. Owen ta ilawel makta gobierno iwoye. Wet iche makta iweno hap wichi ta chumas yowk olhamel ochate 97 wet oyenek isitala makta iyej hap wichi. Hap tajna hap lhamet ta ifweno hap wichi wet amel ta ahapehen hap wichi ta leles ihi ischi amel leweno hap ales ischi lhamel tamajej hap lechumet. Hap tajna lhamet. Olham ohape. Soija wet olhamet tajna. Owet san andres.  Wumek wet atahana tewok ta yokos nohen neche olhamel. O ihi hap honat ta lhey. Medio luna wet oyen lepesa hap olhamet ta oyenlhi. WET OHAPE SOIJA. 
